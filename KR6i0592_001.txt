#-*- mode: mandoku-view; -*-
#+DATE: 2015-08-30 20:23:22.433323
#+TITLE: 轉法輪經憂波提舍
#+PROPERTY: CBETA_ID T26n1533
#+PROPERTY: ID KR6i0592
#+PROPERTY: SOURCE Taisho Tripitaka Vol. 26, No. 1533
#+PROPERTY: VOL 26
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6i0592_T_001-0355c> 
#+PROPERTY: JUAN 1
¶
No. 1533¶

《轉法輪經》優波提舍翻譯之記¶
¶

轉法輪經。如來初說。優波提舍義門之名。¶
天親菩薩之所開示。佛說為誰。憍陳如等。義¶
行此方。必主其人。魏驃騎大將軍開府儀同¶
三司御史中尉勃海高仲密。善求義方。選真¶
揀偽。故請法師毘目智仙。并其弟子瞿曇¶
流支。於鄴城內在金華寺。出此義門優波提¶
舍。興和三年歲次大梁建酉之月朔次庚子¶
十一日譯。三千九百四十二言。沙門曇林對¶
譯錄記。¶
¶
¶
轉法輪經優波提舍(有釋論無經本)¶
¶
天親菩薩造¶
元魏天竺三藏法師毘目智仙等譯¶

如是我聞。一時婆伽婆。住王舍城耆闍崛山¶
中。與大比丘僧大菩薩眾俱。爾時世尊告智¶
員大海樂說辯才菩薩言。智員大海樂說辯¶
才。有二種住持如來轉法輪。何等為二。一者¶
眾生住持。二者法住持。智員大海樂說辯才。¶
此二種住持如來轉法輪。乃至盡此修多羅¶
說。¶

此正法輪勝修多羅。以何義故。彼牟尼王不¶
可思議不可稱不可說不可量不可喻如虛空¶
不斷不常順入因緣。寂靜勝寂靜最勝寂靜第
<pb:KR6i0592_T_001-0356a>¶
一寂靜如實諦不虛妄。如來轉無上法輪。說¶
此修多羅。如來弟子聲聞之人聲聞弟子諸¶
仙人等之所讚歎。此因緣故我今解釋。云何¶
解釋。無量功德大牟尼王。何故轉此不可思¶
議不可稱量第一寂靜善無垢輪。二以何義¶
名此勝修多羅。三以何義故名為世尊(本元¶
少第三法)。四如來何故。在王舍城耆闍崛山。二種¶
住持轉此法輪不在餘處。五以何義故名為¶
如來。六以何義故名為法輪。七又復世尊幾¶
轉幾行而轉法輪。八又復世尊此中說轉。何¶
故如來不生法門說一切法不轉不迴。應如是¶
知畢竟不起。若此轉者。云何得避彼修多羅。¶
彼修多羅則不須避。九又若此說眾生住持¶
法。住持者云何。般若波羅蜜中。如來告彼¶
須菩提言。如來設復經劫說言眾生。眾生頗¶
有眾生生滅不耶。須菩提言。不也世尊。一¶
切眾生無始來淨。如來復於無垢名稱修多¶
羅說。若住法想。此則大病。若眾生法皆不可¶
得。然則世尊何所住持而轉法輪。此須解釋。¶
十又復世尊以何義故。捨彼寬博種種勝妙¶
華樹莊嚴無量勝人多眾集處。於波羅奈少¶
人眾處。在波吒離樹影廕下鹿苑之中。而轉¶
法輪。此之因緣亦須解釋。十一又復世尊何¶
處初坐而轉法輪。十二又復世尊轉法輪時。¶
幾許眾生捨惡行善。十三以要言之示現云¶
何眾生住持及法住持。十四此皆是難。¶

自下解釋。彼法今說。以何義故。彼最第一¶
無垢廣博不可稱量不可思議不可破壞。甚¶
深不動正覺。世尊已說此經。又復今說勝無
<pb:KR6i0592_T_001-0356b>¶
垢廣博。不可稱舉三界眾生所讚。世尊何故¶
說此不可稱量離一切過勝修多羅。此義今¶
釋。世尊恐彼會中有天阿修羅人龍及夜又¶
鳩槃茶等。聞轉法輪心生疑惑。不知世尊¶
幾種住持而轉法輪。世尊觀察眾生疑心。為¶
斷彼疑。是故為說二種住持。而轉法輪。此義¶
云何。偈言。¶

#+BEGIN_VERSE
「　世間人及天
　疑心觀法主¶
　為斷疑義故
　說此修多羅
#+END_VERSE
」¶

又復世尊有大悲力饒益眾生故說此經。云¶
何世尊大悲力說此義。今說世尊如是於諸¶
眾生知無眾生。諸法皆如乾闥婆城。如是知¶
已眾生住持及法住持。已轉法輪。此義云何。¶
偈言。¶

#+BEGIN_VERSE
「　知世間無我
　如幻乾闥婆¶
　眾生法住持
　如來大悲說
#+END_VERSE
」¶

示現自力故能說義。世間更無能住持者。唯¶
佛能作二種住持。更無有人能轉法輪。如我¶
轉者又復有義。偈言。¶

#+BEGIN_VERSE
「　非是天宮殿
　非阿修羅舍¶
　非人處龍宮
　有如是眾生¶
　第一不可稱
　離過滅三苦¶
　天人恭敬禮
　善轉第一輪
#+END_VERSE
」¶

又無量苦無量具足。然後乃得阿耨多羅三¶
藐三菩提故。始行菩薩若聞是已心生怯弱。¶
如來為欲除彼怯弱。示現此義無垢淨覺。若¶
無量苦無量具足。得阿耨多羅三藐三菩提。¶
無量功德示此法輪。偈言。¶

#+BEGIN_VERSE
「　金珠真珠等
　妻子國城施
<pb:KR6i0592_T_001-0356c>¶
　頭分眼骨髓
　手足等施勝¶
　種種苦持戒
　希有得佛身¶
　功德不可稱
　為疑怯者示
#+END_VERSE
」¶

佛增上意觀眾生心。無量功德而轉法輪。又¶
復未發菩提心人。聲聞緣覺乘。欲入涅槃舍。¶
大乘住。持此義示現。又復勝意。若有聲聞¶
緣覺等乘入涅槃舍。則不復轉無上法輪。偈¶
言。¶

#+BEGIN_VERSE
「　小心離悲等
　欲入二涅槃¶
　牟尼說此經
　令住第一乘
#+END_VERSE
」¶

又此福人歡喜饒益。此義示現。一切世間最¶
勝無比轉法輪師無如我師。偈言。¶

#+BEGIN_VERSE
「　若已歸依佛
　今歸當復歸¶
　牟尼喜彼人
　說此修多羅
#+END_VERSE
」¶

若餘依止外道之人將引饒益。此義示現。無¶
垢功德莊嚴妙身而轉法輪。汝師非比。汝師¶
不能令汝獲得無漏善法。偈言。¶

#+BEGIN_VERSE
「　依止惡智識
　如來見世間¶
　為引彼人故
　為說此經寶
#+END_VERSE
」¶

一切智慢寂靜饒益。示現此義。我一切知。¶
今者新轉無上法輪。云何汝是一切智人。偈¶
言。¶

#+BEGIN_VERSE
「　佛初轉法輪
　能除斷常倒¶
　不能轉淨輪
　彼非一切智
#+END_VERSE
」¶

求廣勝果無上福田饒益。示現不可思議果¶
報能與。若有能轉無上法輪。布施彼者得大¶
果報。偈言。¶

#+BEGIN_VERSE
「　若有人能轉
　無上正法輪¶
　少施如是人
　得無比果報
#+END_VERSE
」
<pb:KR6i0592_T_001-0357a>¶

又菩薩行得果饒益。示現此義。世尊說言。我¶
此法輪能大饒益。已行無量億那由他百千¶
苦行。能捨難捨。譬如抒海心不休息。又言本¶
生。作摩那婆身。及妻子我皆捨施。又言本生。¶
作梵德王。所愛二子我捨布施。心不生悔。¶
又言本生。作善牙王最端正。女人中勝妙。名¶
孫陀利。施婆羅門。又言本生。作德藏王得陀¶
羅尼。我七千年未一脇臥。又言本生。作不思¶
議功德寶德王之太子。童子之身。一切論義¶
我皆已得。為眾生說。又言本生。作身汁仙。割¶
身手足不生瞋恨。為說忍法。又言本生。作月¶
光王。捨頭布施不生瞋恨。又言本作。一切¶
眾生所喜見王童子之身。我十二年食香燒¶
身供養佛法。心不生悔。又言本作。療病王¶
身。已療一切閻浮提人一切病苦。如是種種¶
無量苦惱皆悉已作有大饒益。我已證得如¶
是菩薩種種苦行得果示現示現饒益。世尊¶
已說此修多羅。偈言。¶

#+BEGIN_VERSE
「　若如是初因
　苦行廣捨身¶
　貧窮乞匃者
　隨所應施與¶
　離一切諸過
　第一寂靜輪¶
　說不毀第一
　是故我今轉
#+END_VERSE
」¶

以何義故名世尊者。堪受供養故名世尊。更¶
有餘義。如菩提心優波提舍。彼中示現。¶

如來何故在王舍城耆闍崛山。二種住持轉¶
于法輪。不餘處者難不相應。隨在何處此難¶
無窮。世尊若在餘處遊行。亦有此難。是則無¶
窮。更有餘義。如菩提心憂波提舍。彼處示¶
現。以何義故名如來者。彼義今說。如實而來
<pb:KR6i0592_T_001-0357b>¶
故名如來。何法名如涅槃名如。眾生與法彼¶
二不如。如世尊說。諸比丘。第一聖諦不虛¶
妄法名為涅槃。知故名來。異聲論界知字論¶
界。如世人說。此人來生。此明何義。此明智¶
慧具足。來義如是。涅槃名如。知解名來。正¶
覺涅槃故名如來。又空無相無願名如。如彼¶
一切行故名如來。又四聖諦此名為如。非餘¶
人見彼一切行故名如來。又復一切如是佛¶
法此名為如。彼來此人故名如來。又復如名¶
六波羅蜜。布施持戒忍辱精進禪定般若。正¶
覺彼來故名如來。實捨寂慧安住是如。如彼¶
無上正遍知來故名如來。一切如是菩薩諸¶
地。歡喜離垢明焰難勝現前遠行不動善慧¶
法雲等十。此名為如。如彼無上正遍知來故¶
名如來。如八道來故名如來。以有般若波羅¶
蜜足方便足來故名如來。或名如去。言如去¶
者。或以如說故名如去。又如去者。不去復¶
來故名如去。以何義故名法輪者。彼義今說¶
法體是輪故名法輪。譬如世間銅體是瓶故¶
名銅瓶。木體為輪故名木輪。此亦如是。法體¶
為輪故名法輪。如是示現。何者是法。謂三十¶
七菩提分法。此法是輪故名法輪。又一切法¶
自體覺義是法輪義。又一切法勝莊嚴義。又¶
取捨義。如是等義名為法輪。捨何等物謂捨¶
有為。取何者物謂取涅槃。又能破壞一切煩¶
惱。是故名輪。如時運輪法王治輪如輪王輪。¶
一切世間光明照輪如星宿輪。又說法輪。不¶
斷常輪。二邊不定。又不生輪。如因緣生。又¶
不二輪。如眼與色。乃至意法不二應知。不
<pb:KR6i0592_T_001-0357c>¶
可得輪。以三世法不可得故。又復空輪。離諸¶
見故。又無相輪。觀一切相離諸相故。又無願¶
輪。離三界故。一切分別不別異輪。以一切法¶
不分別故。¶

世尊復於阿那婆達多龍王修多羅中告龍王¶
言。賢首龍王。又法輪者。實不壞行如是名¶
輪。三世等故。無自體輪。以離有無二種見¶
故。又復離輪。身無染故。又不著輪。以離心¶
意意識等故。無處所輪。以捨一切有行生故。¶
又復實輪。大實見故。又復諦輪。正修不壞¶
故。又不盡輪。示不盡故。又法界輪以一切法¶
皆悉行故。又實際輪以前後際非際輪故。又¶
如如輪諸法自體無自體故。已無為輪一切¶
疑慮觀察定故。又復常輪聖性集故。又復空¶
輪不見內外一切物故。又無相輪以一切相¶
不分別故。又無願輪以一切法不攀緣故。又¶
無為輪一切言語所說。皆空不可說故。如是¶
世尊所說法輪。此等皆是法論之義。¶

又復世尊幾轉幾行。轉法輪者。彼義今說。法¶
輪三轉有十二行。此苦聖諦。此集聖諦。此滅¶
聖諦。此苦滅道聖諦。此第一轉。此苦聖諦¶
應知。此苦集應斷。此苦滅應證。此苦滅道¶
應修。此第二轉。此苦聖諦已知。此苦集已¶
斷。此苦滅已證。此苦滅道已修。此第三轉。此¶
說三轉如是。苦智集智滅智道智如是。苦諦¶
有三轉智如是。集諦如是滅諦如是。道諦有¶
三轉智。彼如是說有十二行。何以故。如是異¶
行於苦諦中有三轉智。異行集諦異行滅諦¶
異行道諦。皆三轉智。此如是說有十二行。
<pb:KR6i0592_T_001-0358a>¶

所言苦者謂之五陰。五陰苦相是名為苦。彼¶
苦相空通達此空。是名苦智聖諦。彼五陰因¶
愛使見因是名為集。若不分別不分別不取¶
不觸愛因見因是名集智聖諦。若彼五陰畢¶
竟盡滅。前際不來後際不去中際不得。是名¶
為滅。彼如是知是名滅智聖諦。若道得已¶
攀緣苦智集智滅智。彼平等相彼不二智。是¶
名苦滅道智聖諦。又復何故非少非多。說彼¶
聖諦如是。分別此則無窮。又復如是知四聖¶
諦則得解脫。所謂知苦苦因苦滅後得方便。¶
如是四聖諦。此如是義次第而說。又平等相¶
何者。名聖諦不虛妄法。以不虛妄故名為諦。¶
各各自相皆不虛妄。如是不虛妄法是平等¶
相。又復勝相何者。勝相苦逼迮相集能生相¶
滅寂靜。相道者出相。又十二行若逆若順。有¶
十二分因緣生轉。又復廣普修多羅說正分¶
別能分別。不善觀察生於無明。非有生法如¶
是乃至大苦聚集。彼有及滅如是。法輪十二¶
行轉居隣。若知三寶具足。¶

又復世尊此中說轉。何故如來不生法門說¶
一切法。不轉不迴應如是知。畢竟不起如是¶
次第。彼義今釋。彼真諦說此世諦說。又此¶
時說。又此為治信受故說此義。已說是故今¶
說。又復此為初業菩薩故如是說。得大地人¶
如是不諍。¶

若眾生法皆不可得。然則世尊何所住持而¶
轉法輪。彼義今釋。佛以大悲不取眾生亦不¶
取法。而常住持眾生及法已轉法輪。又復世¶
尊於龍王問修多羅說。如虛空轉名法輪轉。
<pb:KR6i0592_T_001-0358b>¶
又復此是世尊方便。諸法無名以名字說。是¶
故偈言。¶

#+BEGIN_VERSE
「　一切法無名
　說名以名法
#+END_VERSE
」¶

世尊法爾不取眾生。而治眾生為之說法。雖¶
不取法而常廣說一切諸法。又復般若波羅¶
蜜經。無垢名稱修多羅說。為知真諦故說世¶
諦。如是無過。又復世尊以何義故。捨彼寬博¶
種種勝妙華樹莊嚴無量勝人多眾集處。於¶
波羅奈少人眾處。在波吒離樹影蔭下鹿苑¶
之中而轉法輪。彼義今釋。世尊往昔已於彼¶
處。八十千億那由他會廣行布施。又於彼處¶
已曾供養六十千億那由他佛。又於彼處已¶
有九十一億千佛轉於法輪。彼處常饒寂靜¶
仙人。有如是等諸大功德。是故世尊在於彼¶
處而轉法輪。此義已釋今復更說。又廣普經¶
有偈說言。¶

#+BEGIN_VERSE
「　我六十千億
　那由他會施¶
　供六十千億
　那由他諸佛¶
　波羅奈處勝
　有勝舊仙人¶
　第一天龍等
　常讚說法處¶
　九十一億前
　我憶無上勝¶
　於此妙林中
　轉無上法輪¶
　此有那由他
　寂靜勝仙人¶
　常在鹿苑中
　故名仙人處¶
　如是勝林中
　轉無上法輪
#+END_VERSE
」¶

如是已轉又為法人如是已轉。¶

又復世尊。何處初坐而轉法輪。彼義今釋。世¶
尊坐彼大圓殿處無量清淨妙色珍寶。¶

莊嚴師子座上而轉法輪。此何處說。廣普經
<pb:KR6i0592_T_001-0358c>¶
中如是說言。諸比丘有諸地天。知波羅奈欲¶
轉法輪有本饒益。置大圓殿種種莊校廣¶
博嚴麗。其殿縱廣七百由旬。虛空諸天以蓋¶
幢幡而為莊嚴。於上空中欲界天子。八十四¶
千師子之座奉施如來。施如來已一一請言。¶
唯願如來坐我此座而轉法輪。一一天子各¶
見世尊坐其所施師子座上而轉法輪。世尊¶
如是滿足一切諸天子意。¶

又復世尊轉法輪時。幾許眾生捨惡行善。彼¶
義今釋。憍陳如等有五比丘。復有諸天六十¶
億數。復有色界天八十億數。復有八十四千億¶
人。此何處說。彼廣普經有偈說言。¶

#+BEGIN_VERSE
「　阿若居隣等
　如是五比丘¶
　六十億諸天
　皆得法眼淨¶
　八十億色天
　淨無上法眼¶
　淨勝法眼人
　八萬四千億
#+END_VERSE
」¶

以要言之。眾生住持示說眾生法。住持者示¶
現說法。又復有義。眾生住持示現。令知眾生¶
心行八萬四千法。住持者示現令知八萬四¶
千法聚光明多所饒益。又復有義。眾生住持¶
此為示現。眾生平等法住持者。示法平等。又¶
復此二世諦示現。¶
轉法輪經優波提舍